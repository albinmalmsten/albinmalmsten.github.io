<!doctype html>
<html>
<head>
<meta charset="utf-8">
<title>Svenska Nobelpristagare</title>
<link href="StilmallNobelpris.css" rel="stylesheet" type="text/css">
</head>

<body>
	<div id="#storbox">
    	<header>
        	<h1>Svenska Nobelpristagare</h1>
            <figure>
            <img src="nobel(1).png" alt="Nobel" width="110" height="110">
            </figure>
        </header>
        <nav>
        	<ul>
            	<li><a href="Pristagare_1.html">Svenska Nobelpristagare</a></li>
            	<li><a href="DagHammarskjöld.html">Dag Hammarskjöld</a></li>
                <li><a href="TomasTranströmer.html">Tomas Tranströmer</a></li>
                <li><a href="SelmaLagerlöf.html">Selma Lagerlöf</a></li>
                <li><a href="ArvidCarlsson.html">Arvid Carlsson</a></li>
            </ul>
        </nav>
        <article>
        	<p>	
            	Nobelpris, vart och ett av de pris som ur en donation av Alfred Nobel årligen utdelas på dennes dödsdag 10 december. I sitt testamente hade Nobel skrivit att huvuddelen av hans förmögenhet skulle bilda en fond vars avkastning skulle gå till pris åt dem ”som under det förlupne året hafva gjort menskligheten den största nytta”.

Efter legat och omkostnader uppgick summan till 31 miljoner kr., och en så stor donation väckte givetvis sensation. En livlig diskussion utbröt om testamentets syfte och giltighet. Släktingar protesterade, vissa tidningar angrep själva idén med prisen, och de institutioner som tilldelats uppgiften att dela ut dem kände sig tveksamma. Även kung Oscar II var kritisk, eftersom prisen inte var förbehållna svenskar; Nobel hade uttryckligen skrivit att alla nationaliteter skulle komma i fråga. Det var denna internationella prägel som tillsammans med penningsummans storlek gav prisen så högt anseende från början.
            </p>
           	<p>
            	Nobel hade bl.a. utsett sin medarbetare Ragnar Sohlman (1870–1948) till testamentsexekutor; denne blev den drivande kraften i det omfattande arbete som nu förestod. Nobels tillgångar var spridda över hela världen, hus, aktier och värdepapper måste säljas och många juridiska barriärer måste forceras. Allt detta tog tid, och först 29 juni 1900, tre och ett halvt år efter Nobels död, kunde Kungl. Maj:t stadfästa Nobelstiftelsens grundstadgar och bestämmelserna för prisutdelningarna. Den 10 december 1901 utdelades prisen för första gången.

				<br>Nobel hade bestämt att fem pris skulle inrättas: i fysik, kemi, fysiologi eller medicin, litteratur samt ett fredspris. Prisen i fysik och kemi skulle utdelas av Vetenskapsakademien, medicinpriset av Karolinska Institutet, litteraturpriset av Svenska Akademien samt fredspriset av norska Stortinget; det sistnämnda var också kontroversiellt, eftersom det förekom häftiga diskussioner om unionens framtid.

				<br>Formuleringarna i testamentet var sådana att särskilda tillämpningsföreskrifter måste utarbetas. I dem fastställdes t.ex. att Nobels uttryck ”under det förlupne året” inte skulle tas bokstavligt, eftersom det ofta går längre tid innan förtjänsten av ett arbete blir uppenbar. Det bestämdes också att prisen kan delas men inte på fler än tre personer. Prisen kan endast tilldelas fysiska personer, utom fredspriset, som kan tillfalla en institution. Ett pris kan reserveras, dvs. hållas inne, till påföljande år; om det inte heller då utdelas, fonderas pengarna. Båda varianterna har använts vid ett flertal tillfällen, bl.a. under världskrigen.
			</p>
            	<img src="nobel(2).png" alt="Nobel" width="365" height="365">
                
            <p>
            	Pristagarna utses efter en lång och mödosam procedur. Bestämmelserna varierar något mellan de olika prisen, men huvuddragen är desamma. Berättigade att föreslå kandidater är ledamöterna av den utdelande församlingen, professorer i berörda ämnen och särskilt inbjudna vid svenska och utländska universitet och lärda sällskap, samt tidigare pristagare i ämnet; i litteraturprisets fall även ordförandena i författarorganisationer.

				<br>Beredningsarbetet utförs inom en särskild Nobelkommitté för varje pris, men denna tillkallar ofta experter, som specialgranskar olika kandidater. Kommitténs arbete utmynnar i ett förslag till valförsamlingen när det gäller Vetenskapsakademien och Karolinska Institutet. I Svenska Akademiens kommitté lämnar varje ledamot sitt eget förslag, som sedan diskuteras i akademin. För fredspriset utgör kommittén också valförsamling. Pristagarna utses i regel i mitten av oktober.

				<br>Penningförvaltningen sköts av Nobelstiftelsen. I testamentet stod att tillgångarna skulle placeras i ”säkra värdepapper”, vilket från början avsåg statliga obligationer. Men statsobligationerna gav så småningom sämre utdelning, varför prissumman successivt sjönk. Så småningom lättade regeringen på bestämmelserna, och från 1953 har stiftelsen i stort sett haft frihet att investera där den själv ansett det mest lönsamt.

				<br>Första gången priset utdelades (1901) var summan för varje pris 150 000 kronor. Åren 2001–11 var den tio miljoner per kategori men summan sänktes 2012 till åtta miljoner på grund av stiftelsens dåliga ekonomi. De ursprungliga 31 miljoner som utgjorde den faktiska donationen hade fram till 2016 vuxit till 3,85 miljarder kronor i placeringskapital.

				<br>Nobelpriset har behållit sin status som det finaste pris man kan erhålla. Varje år diskuteras valet av pristagare. Särskilt litteratur- och fredsprisen brukar föranleda kommentarer och kritik. Ibland har storpolitik kommit in i bilden. När pacifisten Carl von Ossietzky 1936 fick fredspriset för 1935 blev Hitler rasande och förbjöd tyska medborgare att vidare mottaga nobelpris. Den sovjetiske litteraturpristagaren Boris Pasternak tvingades efter en politiskt organiserad kritikstorm tacka nej till priset 1958, och hans landsman Aleksandr Solzjenitsyn kunde hämta 1970 års pris först fyra år senare, sedan han utvisats ur Sovjetunionen.

				<br>Utdelningen den 10 december sker i Stockholm och Oslo (fredspriset). Pristagarna skall hålla en Nobelföreläsning inom sex månader, vilket i regel sker i nära anslutning till utdelningen.

				<br>Det s.k. ekonomipriset instiftades 1968 av Sveriges riksbank vid dess 300-årsjubileum såsom ”Pris i ekonomisk vetenskap till Alfred Nobels minne”. Nobelstiftelsen godkände priset, och Vetenskapsakademien åtog sig att utse pristagare, medan Riksbanken lovade att varje år tillskjuta samma prisbelopp som gäller för övriga pris. Första utdelningen skedde 1969. Flera intressegrupper har föreslagit ”nobelpris” till nya viktiga områden, men Nobelstiftelsen har fattat ett principbeslut att inte inrätta ytterligare pris.
			</p>
            
            <br>Källangivelse
Nationalencyklopedin, Nobelpris. http://www.ne.se/uppslagsverk/encyklopedi/lång/nobelpris (hämtad 2016-10-27)
        </article>
        <footer>
        	Senast uppdaterad: 2016-11-09
        </footer>    
        </div>
</body>
</html>
