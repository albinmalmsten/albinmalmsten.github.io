<!doctype html>
<html>
<head>
<meta charset="utf-8">
<title>Dag Hammarskjöld</title>
<link href="StilmallNobelpris.css" rel="stylesheet" type="text/css">
</head>

<body>
	<div id="#storbox">
    	<header>
        	<h1>Svenska Nobelpristagare</h1>
            <figure>
            <img src="nobel(1).png" alt="Nobel" width="110" height="110">

            </figure>
        </header>
        <nav>
        	<ul>
            	<li><a href="Pristagare_1.html">Svenska Nobelpristagare</a></li>
            	<li><a href="DagHammarskjöld.html">Dag Hammarskjöld</a></li>
                <li><a href="TomasTranströmer.html">Tomas Tranströmer</a></li>
                <li><a href="SelmaLagerlöf.html">Selma Lagerlöf</a></li>
                <li><a href="ArvidCarlsson.html">Arvid Carlsson</a></li>
            </ul>
        </nav>
        <article>
        	<h2>Dag Hammarskjöld</h2>
        		<p>
                	Hammarskjöld, Dag, född 29 juli 1905, död 18 september 1961, ämbetsman, FN:s generalsekreterare från 1953; jämför släktartikel Hammarskjöld.</p>
                <p>	
                	Dag Hammarskjöld växte upp i Uppsala där fadern, Hjalmar Hammarskjöld, var landshövding. Han blev 1933 docent i nationalekonomi (och räknas till den s.k. Stockholmsskolan), var 1936–45 statssekreterare i Finansdepartementet och övergick 1946 till Utrikesdepartementet. Åren 1947–48 var han svensk delegat vid OEEC-förhandlingarna och 1949–51 kabinettssekreterare. Hammarskjöld var konsultativt statsråd 1951–53 och valdes i april 1953, trots visst inledande motstånd från Sovjetunionen, till FN:s generalsekreterare efter Trygve Lie. Han var ledamot av Svenska Akademien från 1954.</p>
                <p>	
                	Som generalsekreterare gjorde Hammarskjöld bestående insatser och gav åt detta ämbete en helt ny auktoritet. Den första stora framgången kom när han 1955 med hjälp av effektiv tyst diplomati lyckades få amerikanska flygare som sedan Koreakriget suttit som krigsfångar i Kina frigivna. Under det dramatiska året 1956 med Ungernupproret och Suezkrisen demonstrerades i fråga om Ungern begränsningarna i FN:s möjligheter, medan världsorganisationens roll i Suezkrisen blev betydelsefull tack vare Hammarskjölds agerande. Denne fick nämligen till stånd en fredsbevarande FN-styrka för insats i området och skapade därmed det FN-instrument som för framtiden skulle visa sig vara mest framgångsrikt vid väpnade konflikter.

Under Kongokrisen 1960 utvecklade Hammarskjöld stor aktivitet och strävade efter en lösning som skulle göra det möjligt att hålla samman Kongo. Han arbetade också medvetet och energiskt för att göra posten som generalsekreterare mer självständig, men kom därvid i konflikt med Sovjetunionen, som inte endast kritiserade den linje han drev i Kongokrisen utan också ställde sig avvisande till en aktivare och självständigare roll för FN i internationella kriser. Säkerhetsrådet lamslogs av ett sovjetiskt veto, men en extrainkallad generalförsamling gav Hammarskjöld stöd och vittgående fullmakter. Inför Sovjetunionens krav på hans avgång stöddes Hammarskjöld av mindre stater, framför allt av det växande antalet stater från tredje världen som ansåg att hans politiska linje låg i deras intresse. Hammarskjöld omkom vid en flygolycka i Ndola i nuvarande Zambia i september 1961.</p>
				<p>
                	Vid flygkraschen dog 16 personer, varav nio svenskar. Enligt den haverikommission som tillsattes 1961 var anledningen till olyckan misstag begångna av piloten. Utredningen kritiserades, bl.a. på grund av ovilja att ta med vittnen som hävdade att den DC6:a som Hammarskjöld flög med hade attackerats av andra flygplan och att svenskar på plats förvägrades att undersöka terrängen i närheten av flygplanets nedslagsplats. Kritik mot den första utredningen har därefter framförts med jämna mellanrum. Kritiken fick ny kraft 2011–12 efter nya böcker om dödsolyckan i vilka inkonsekvenser och felaktigheter i haverikommissionen framförs, delvis mot bakgrund av nya uppgifter. Till det nya materialet hör offentliggörandet av fotografier tagna strax efter kraschen. Enligt den officiella rapporten dog Hammarskjöld av inre skador, men av fotografierna att döma hade han ett öppet sår i pannan, möjligen ett skotthål. Mot bakgrund av dessa uppgifter har krav framförts om en ny officiell kommission som på nytt ska utreda flygkraschen. Kravet tillgodosågs 2015, då FN tillsatte en expertkommission med uppgift att bringa klarhet i omständigheterna kring Hammarskjölds död.</p>
					<figure>
                    <img src="57725.jpg" alt="Dag Hammarskjöld">
                    <figcaption>Dag Hammarskjöld</figcaption>
                    </figure>
				<p>
					Hammarskjöld var som FN:s generalsekreterare mer aktiv, initiativrik och framsynt än någon tidigare innehavare av ämbetet. Han hade en förmåga till ledarskap som var nödvändig för att effektivisera den trögrörliga och komplicerade FN-organisationen. Hans personliga integritet, diplomatiska skicklighet och målmedvetna strävan att förverkliga FN-tanken gav auktoritet åt posten som generalsekreterare. Hammarskjöld är den svensk som under 1900-talet blivit mest känd för sina internationella insatser. Han tilldelades postumt Nobels fredspris 1961. Mångsidigheten i hans personlighet blev uppenbar inte minst genom de mycket personliga anteckningar han efterlämnade och som utkom i bokform efter hans död, Vägmärken (1963). Hammarskjöld framstår där som djupt religiöst engagerad, något av en mystiker.</p>
                    <br>Författare: Ulf Zander Göran Rystad
                    
                    <br>  
                    <a href="http://www.ne.se/uppslagsverk/encyklopedi/l%C3%A5ng/dag-hammarskj%C3%B6ld" target="_blank">
                    Dag Hammarskjöld
                    </a>
                    <br>Källangivelse
Nationalencyklopedin, Dag Hammarskjöld. http://www.ne.se/uppslagsverk/encyklopedi/lång/dag-hammarskjöld (hämtad 2016-10-27)


 

        	<aside>
            </aside>
        </article>
        <footer>
        	Senast uppdaterad: 2016-11-09
        </footer> 
    </div> 
</body>
</html>
